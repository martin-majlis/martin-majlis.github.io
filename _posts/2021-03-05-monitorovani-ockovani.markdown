---
layout: postc
title:  "Monitorivání očkování"
date:   2021-03-05 08:00:00 +0100
tags: očkování covid cs
---

Domluvil jsem se s babičkou, že ji zaregistruji na očkování. Takže jsem si 15. ledna nastavil budík na 8:00, abych ji zaregistroval.



## Jak se vyvíjelo zatajování dat

Způsob, jakým bylo možné získávat data o kapacitě a využití očkování se postupně vyvíjel. Jeho přístup popíšu na případu autobusové dopravy, kde všechny linky jezdi pouze z/do hlavního města kraje.

Víte, že kraj chce některé spoje zrušit a jiné omezit. Problém je, že nezveřejňuje, jak jsou jednotlivé spoje využívané, a že máte podezření, že rozhodování nebude na základě využívaní, ale spíše politické (zachránil jsem spoj do naší vesnice, tak mne znovu zvolte). Navíc není žádný důvod k tomu, proč by tyto informace nemohly být veřejné.

### 1. Počáteční stav

Jízdní řád všech linek byl veřejný. Takže jste věděli, že linka 1 odjíždí z nástupiště A v 8:30, linka 2 odjíždí z nástupiště B v 8:50, linka 4 odjíždí z nástupiště D v 9:10, atd. Trochu to komplikuje hlídač, který vás na tom nádraží nenechá jen tak být. To moc nevadí, protože v 8:49 se postavíte na konec fronty a začnete počítat lidi. Když se dostanete k řidiči, tak mu řeknete, že nemůžete jet, protože jste nechali hrnec na sporáku, zapnutou žehličku, kočku v mikrovlnce, a musíte to napravit. Do autobusu nenastoupíte a odejdete z nádraží. Před odjezdem dalšího spoje opět přijdete a použijete stejnou fintu.

### 2. Schování jízdních řádů

Schovali jízdní řády. To, že schovali jízdní řád je nepříjemné, ale pokud znáte jízdní řád z kroku 1, tak vám to moc nevadí.

### 3. Vyžadování platné jízdenky

Začali vyžadovat platnou jízdenku pro přístup na nádraží. Je to opět komplikace, ale stačí si koupit jízdenku na poslední spoj v daný den, hlídači u brány říct, že jste přišli o trochu dříve, a opět můžete pracovat jako dříve.

### 4. Změna jízdního řádu

Změnili jízdní řád. Sice to vypadá jako konec, ale není tomu tak, pokud o systému již něco víte, a mají infolinku. Protože chcou tajit jízdní řády, tak jim musíte říct na začátku kód svoji jízdenky. Když jim ho řeknete, tak se můžete zeptat, kdy jede váš spoj. Očekávaný rozhovor vypadá takto - "Mám jízdenku s kódem 123, kdy mi to jede? Vaše linka 1 odjíždí z nástupiště C v 9:30.". Naštěstí můžete zkusit formulovat svůj dotaz trochu jinak a pozorovat, co se stane".

1. "Mám jízdenku s kódem 123, jede to zase z nástupiště E ve 14:30, jako minule? Nástupiště E neexistuje, jedete z ..." - víte, že nástupiště E neexistuje.
2. "Mám jízdenku s kódem 123, jede to zase z nástupiště D v 15:00, jako minule? V 15:00 žádný spoj nejede, jedete z ..." - víte, že v 15:00 nic nejede.
3. "Mám jízdenku s kódem 123, jede to zase z nástupiště D ve 15:30? Z nástupiště D v 15:30 nic nejede, jedete z ..." - víte, že z D v 15:30 nic nejede.
4. "Mám jízdenku s kódem 123, jede to zase z nástupiště D v 16:00? Z nástupiště D v 16:00 odjíždí jiný spoj, jedete z ..." - víte, že z D v 16:00 něco jede.

Pokud se zeptáte hodně krát, tak se vám povede vyrobit jízdní řád, ze kterého budete vědět, v kolik hodin něco odjíždí z daného nástupiště. Když tam přijdete počítat lidi, tak zjistíte jaká je to linka.

### 5. Aktuální stav

Hlídač u brány vás na nádraží pustí jenom 5 minut před odjezdem Vašeho spoje. Toto je podle mne skutečně konečná.




## Profesní poznámky

Když se řekne - "londýnský taxíkář" - tak si představím černé taxíky, prestižní povolání, profesionální služby. Na druhou stranu, když se řekne - "pražský taxikář" [2] - tak si představím podvodníka, co okrádá turisty. I když těch špatných je výrazná menšina, tak to stačí na to, aby zkazili reputaci všem ostatním.



Pokud vyrábíte IT systém, tak je důležité, aby alespoň vypadal profesionálně. Analogie z reálného světa. Pokud budete vyrábět dveře a na nich budete mít velký nápis - "Fagt super bespeční dveře", tak si je moc lidé nekoupí. A pokud si už je někdo koupí, tak okolojdoucí je budou chtít vyzkoušet, jestli jsou fakt bezpečné. Nejspíše nebudou. Stejné dveře bez nápisu by byly "bezpečnější".




## Osobní poznámky


https://twitter.com/ChytraKarantena/status/1367121599887990785
https://www.facebook.com/martin.majlis/posts/10221645740467196

[1]

## Odkazy

1. Sledování možností registrace - https://www.facebook.com/martin.majlis/posts/10221526618329217

1. https://www.facebook.com/martin.majlis/posts/10221526618329217
2.  Rozhovor s bývalým pražským taxikářem - https://www.youtube.com/watch?v=p7zbwbgOvGM
